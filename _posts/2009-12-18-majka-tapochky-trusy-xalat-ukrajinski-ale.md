---
layout: post
title: Майка, тапочки, труси та халат — слова українські, але...
description: Слухачі запитують, чи українськими є слова „майка“, „тапочки“, „труси“ і „халат“. Всі ці слова українські. Одні — вживані дуже давно у мові, інші — з'явилися пізніше. Але...
tags: [слововживання, стилістика]
---

Слухачі запитують, чи українськими є слова „майка“, „тапочки“, „труси“ і „халат“. Всі ці слова українські. Одні — вживані дуже давно у мові, інші — з'явилися пізніше. Але наприклад „майка“ означає трикотажну сорочку без рукавів і коміра. Іншого слова на позначення такого виду одягу в нас немає. Тож дамо майці спокій, хай вона існує.

Замість „тапочки“ краще казати „капці“. Це легке хатнє взуття. Так що тут в нас є кращий синонім.

„Труси“ — предмет нижньої білизни. Можна ще казати „короткі штанці“, але це не є підставою для того, щоб викидати „труси“. Іншого слова, короткого, стислого, немає.

А от „халат“ — здавна вживане слово в українській мові. В одинадцятому томі Словника української мови „халат“ проілюстрований уривками з творів Михайла Коцюбинського, Панаса Мирного, Зінаїди Тулуб, Ірини Вільде, Олександра Довженка, Григора Тютюнника. Ось хоч би з „Енеїди“ Котляревського уривок: „Венера без спідниці, боса, в халатику, простоволоса к вулкану підтюпцем ішла“.