---
layout: post
title: Синоніми та стилістика сучасности. Зараз, на разі, тепер, у цю мить
description: „Зараз“, „на разі“ і „тепер“ — це синоніми, але синоніми, як відомо, відрізняються або стилістичним забарвленням або відтінками значення.
tags: [слововживання, стилістика]
---

Поговоримо про синоніми. У нас, наприклад, є такі слова: „зараз“, „на разі“ і „тепер“. Це синоніми, але синоніми, як відомо, відрізняються або стилістичним забарвленням або відтінками значення. „Тепер“ у сучасній мові вживаємо зі значенням „у наш час“, у період, у який живе мовець. Наприклад, „Чого тепер не роблять люди“ (з байки Леоніда Глібова) або „Ти хотів би жити тут не тепер, а через сто років?“ (Олександр Довженко).

„Зараз“ означає „у момент розмови“. Скажімо, „зараз будемо писати диктант“.

„На разі“ — те саме, що й „зараз“, тільки позначає ще менший відтинок часу. „На разі м'яч у нападника гостей“. Але дехто занадто захоплюється цим словом і робить йому погану рекламу. Крім нього є ж іще „в цю мить“, „зараз“ і т.д. Треба чергувати його з іншими синонімами.