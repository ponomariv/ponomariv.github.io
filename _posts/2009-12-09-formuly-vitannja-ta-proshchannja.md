---
layout: post
title: Доброго ранку, добривечір, на все добре — формули вітання та прощання
description: Офіційні та неофіційні, формальні та неформальні формули вітання і прощання
tags: [слововживання]
---

Є офіційні формули: „доброго ранку!“, „добрий день!“, „добрий вечір!“. Менш офіційні — „добридень!“ і „добривечір!“.

Наша мова належить до тих, які у формулах вітання мають слова і ранок, і день, і вечір. Так само у білорусів, чехів, німців, росіян.

В інших мовах у вітаннях обходяться без ранку. Поляки одразу кажуть „добрий день" і „добрий вечір". Так само і греки.

У відповідь українці кажуть „доброго здоров'я!“ або відповідають так само — „доброго ранку!“, „добрий день!“, „добрий вечір!“.

Існує вітання і таке: „слава Ісу!“. Відповідь: „слава на віки Богу!“. Є неформальні вітання „привіт!“, „вітаю!“.

Прощаючись, кажуть „на все добре!“, „ходіть здорові!“, „бувайте здорові!“, „до побачення!“, „хай щастить!“.

Побажання доброго сну, приємного нічного відпочинку висловлюємо в такий спосіб: „добраніч!“, „на добраніч!“.
